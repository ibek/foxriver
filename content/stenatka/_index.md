+++
menu = "main"
title = "Štěňátka"
type = "stenatka"
weight = "5"
+++

Všechna naše štěňátka jsou odchovávána s maximálním množstvím péče a především s láskou. Vztah k lidem si vytvářejí již od prvních okamžiků svého narození, vždy se narodí za naší přítomnosti, vždy vyrůstají s námi, v naší bezprostřední blízkosti a vždy se snažíme o perfektní socializaci. Naprosto samozřejmě jsou štěňátka odčervována a očkována kvalitními preparáty, čipována a mají EU Pas, kupní smlouva a informace o chovu jsou samozřejmostí.

Malý špic má poměrně tvárnou povahu a velice dobře se přizpůsobí jak prostředí, tak i rodině,v které vyrůstá. Špicové jsou milými společníky dětí i dospělých. Děti milují a jsou jimi věrnými kamarády. A protože jsou lehce ovladatelní, děti je zvládnou celkem bez problémů.... Jsou bystří,čilí a temperamentní. Špicové jsou jako malé děti. Stále v pohybu, stále s typickým špicím úsměvem v obličeji, veselí a radostní, kdykoliv připraveni ke hře a dovádění. Ideální rodinný pes.

# Prosba psa

Můj život trvá 10 – 15 roků. Každé odloučení od tebe mi působí smutek … Pamatuj – Ty sis mě pořídil

Dej mi čas, abych pochopil, co ode mě chceš.

Důvěřuj mi, nikdy Tě úmyslně nezklamu.

Nehněvej se na mě dlouho a za trest mě nezavírej. Ty máš své přátele a zábavu, já mám jen tebe.

Povídej si se mnou. I když Tvým slovům úplně nerozumím, stačí mi, když slyším tvůj hlas.

Uvědom si, že když mě biješ, mohl bych Tě hravě kousnout, ale já to neudělám.

Jestli jsem někdy při práci špatný, dělám chyby, nebo jsem líný, uvaž – třeba mi není dobře, nebo jsem unavený.

Starej se o mě, jsem-li starý, i Ty jednou zestárneš.

Buď v mých těžkých chvílích vždycky se mnou.S tebou je to pro mě všechno lehčí.

Až se můj čas naplní, nenech mě trpět. V případě nutnosti skončí mé trápení včas, jen Tě prosím, zůstaň i v téhle chvíli se mnou.

<div style="float:right;font-style: italic;">Tvůj chlupatý špiclíček</div>
<div>---</div>

# Jak poznáte pravého pejskaře?

* Doma má víc psích pelíšků, hraček, obojků, vodítek a postrojů, než má psů……
* Po setkání s jinými pejskaři si během třiceti sekund zapamatuje jméno psa, ale jméno majitele si nezapamatuje, dokud se s ním nesetká aspoň ještě čtyřikrát…
* Nerozmýšlí se dvakrát nad tím, zda má dát svému psovi líznout zmrzliny ze svého kornoutku…
* Při každé příležitosti ukazuje fotoalba plná fotografií svých psů…
* Hovoří o svých pejscích jako jiný o svých dětech či vnoučatech…
* Pokud je připojen na internet, věnuje se vyhledávání novinek o psech všeobecně, o svém plemeni, prohlížením seznamů, fotografií, dotazů a odpovědí, chatů o psech, posloucháním zvuků, vyhledáváním chovatelských stanic a všeho co se týká psů…
* Na svém pracovním stole, v peněžence a jinde má stovky obrázků svých psů, ale fotky jeho rodiny by musel pracně hledat…
* Nikdo nechce jezdit v jeho autě, protože všichni dobře vědí, že by potom byli samý chlup…
* Na každého pejska, kterého potká na ulici se usměje…
* Když sáhne do kapsy, vždycky má piškoty, pamlsky a sáčky na sbírání hromádek…
* Dříve než sám zasedne k jídlu, mají jeho pejsci plnou misku…
* Dlouze diskutuje s přáteli jak nejlépe zastřihnout psí drápky, ale on sám ještě nikdy nebyl na pedikúře ani manikúře…
* Knihovnu má přeplněnou knihami o psech a psích hrdinech…
* Za nejkrásnější okamžiky dne pokládá dobu strávenou se svým psem…
* Svému psu nabídne postel i když ví, že bude spát při kraji na tvrdé hraně…
* Dívá se na příšerné filmy jen proto, že se v masové scéně objeví asi na tři vteřiny jeho plemeno…
* Na všech šatech má psí chlupy, dokonce i v okamžiku kdy je má čerstvě vyprané, nebo si je nese z čistírny…
* Jediné na co se můžou všichni přátelé zeptat při setkání je otázka : Jak se mají psi ? nebo Kolik psů teď máte ?…
* Na svých novoročních přáních jsou jedině jeho psi (ostatní členové rodiny jen zřídka)…
